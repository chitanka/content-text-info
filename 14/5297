	Публикуван за пръв път в сп. Художник, I, бр. 1, септември 1905, с. 3–7, с подпис Елин Пелин. Пръв разказ на Елин Пелин, публикуван след излизане на сборника „Разкази“ в края на 1904. Даден начело в новозапочналото тогава художествено, богато илюстровано списание на Павел Генадиев, което излиза при редакционното участие на близките на Елин Пелин Ал. Балабанов и Симеон Радев. — С доста значителни, но предимно стилистични поправки включен в Разкази, т. II, 1911, с. 61–67, и без поправки в следващите издания на Разкази, т. II. Преработен наново цялостно, с много промени, включен в СII*, 1938, по-съществените са посочени в Събрани съчинения, II, 1958, с. 352–353.
	[* Съчинения на Елин Пелин. Под редакцията на Т. Боров, С., к-во „Хемус“, т. II, 1-о изд. 1938]
@	_Елин Пелин. Съчинения, том 1 — Разкази 1901–1906_, „Български писател“, 1972 г.


