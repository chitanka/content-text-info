	Публикуван за пръв път в собственото списание на Елин Пелин Селска разговорк, I, бр. 1, ноември 1902, с. 1–5, с него се открива първата книжка на списанието. Подзаглавие „Разказ“ и подпис Мито (използуван е стар псевдоним, тъй като в същата книжка има други работи, подписани Елин Пелин). Разказът се поставя във връзка с някои политически фейлетони на Георги Кирков от това време, особено с „Пътуване на онзи свят“ (Г. Кирков. Избрани произведения. т. II. С, 1951, с. 138–141). Според близките на Елин Пелнн (брат му Захари, снаха му Лула и др.) в образа на дядо Матейко той възсъздава някогашен техен съсед Стоян Маргалака, а в образа на съседката баба Йова — съпругата на Маргалака, която също се казвала Йова. С доста много, предимно езикови и стилистични поправки, включен в Разкази, т. I, 1904, с. 144–149, и с незначителни изменения в следните издания на Разкази, т. I. Наново цялостно преработен за СI*, 1938, с. 28–33. Характерна е добавката (старият текст в квадратни скоби): „[Не съм за рая аз сиромах човек… рая е направен за големците] и за богатите.“
	[* Съчинения на Елин Пелин. Под редакцията на Т. Боров, С., к-во „Хемус“, т. I, 1-о изд. 1938]
@	_Елин Пелин. Съчинения, том 1 — Разкази 1901–1906_, „Български писател“, 1972 г.



