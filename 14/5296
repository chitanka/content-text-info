	Публикуван за пръв път в сп. Летописи, IV, кн. 1, ноември 1902, с. 14–15, с подзаглавие „Легенда“ и посвещение „На Катя Рашкова“. Подпис Елин Пелин.
	Един от любимите разкази на Елин Пелнн, върху който той неколкократно работи. Смята се, че Елин Пелин е бил повлиян да напише своята легенда от известната „Песан за сокола“ на Максим Горки. Посвещението при първото му публикуване насочва и към известни интимни моменти, вдъхновили и намерили отражение в разказа. По своя фантастично-легенден характер, както и по съдържанието си, дори по влиянието на Горки, „Самодивските скали“ е сроден с друг разказ на Елин Пелин — „Проклетисаната гора“, печатан 6 месеца по-късно пак в Летописи, но невключен в пьрвия том „Разкази“, нито в Съчиненията от 1938. — При включването му в Разкази, т. I, 1904, с. 137–143, посвещението е свалено и са направени някои немного значителни езикови поправки. Почти без изменения в следващите издания на Разкази, т. I.
	Разказът е основно преработен, особено във втората му половина, при включване в СI*, 1938, и то чак на втората коректура, „на страници“. Елин Пелин смекчава и отчасти отстранява легендния характер, направил е разказа по-реалистичен. Героят е вече наименуван — Перун. Махнати са някои по-общи разсъждения. Изцяло наново е написан текстът след думите на бащата „Избраният от теб юнак ще бъде и от мен избран“. — Промените, направени върху коректурите, които за щастие са запазени, са извънредно характерни за проникване в творческата лаборатория на писателя. Тяхното проучване представлява голям литературоведски интерес, особено когато ше искаме да изясним как Елин Пелин узрява като художник.
	[* Съчинения на Елин Пелин. Под редакцията на Т. Боров, С., к-во „Хемус“, т. I, 1-о изд. 1938]
@	_Елин Пелин. Съчинения, том 1 — Разкази 1901–1906_, „Български писател“, 1972 г.


	Източник: [[http://slovo.bg|Словото]]